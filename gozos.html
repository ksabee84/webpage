<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sabee világa – Gőzmozdonyok</title>
    <link rel="stylesheet" href="/lib/bootstrap-4.5.0-dist/css/bootstrap.min.css">
  <link rel="stylesheet" href="css/style.css">
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
  <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
</head>
<body>
    <nav class="navbar navbar-expand-lg navbar-dark bg-dark">
        <a class="navbar-brand" href="/index.html">Sabee világa</a>
        <button class="navbar-toggler" type="button" data-toggle="collapse" data-target="#navbarSupportedContent"
          aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <ul class="navbar-nav mr-auto justify-content">
            <li class="nav-item">
              <a class="nav-link" href="/index_hun.html">Rólam</a>
            </li>
            <li class="nav-item dropdown active">
              <a class="nav-link dropdown-toggle" href="#" id="navbardrop" data-toggle="dropdown">Vasút</a>
              <div class="dropdown-menu">
                <a class="dropdown-item" href="vasuttortenet.html">Vasúttörténet</a>
                <a class="dropdown-item" href="gozos.html">Gőzmozdonyok</a>
                <a class="dropdown-item" href="villany.html">Villamos mozdonyok</a>
                <a class="dropdown-item" href="dizel.html">Dízelmozdonyok</a>
                <a class="dropdown-item" href="motorvonat.html">Motorvonatok</a>
                <a class="dropdown-item" href="vasutifotok.html">Vasúti fotóim</a>
              </div>
            </li>
            <li class="nav-item">
              <a class="nav-link" href="/zene.html">Zene</a>
            </li>
            <li class="nav-item">
              <a class="nav-link" href="#">Dalszövegek</a>
            </li>
            <li class="nav-item">
              <a class="nav-link" href="#">Játékok</a>
            </li>
          </ul>
        </div>
      </nav>
      <div class="vasut">
      <div class="vasutheader">Gőzmozdonyok</div>
      <div class="vasuttext"><p>A gőzmozdonyok rövid történetét egyik kedvenc könyvemből, a <i>Mozdonyok és vonatok enciklopédiájá</i>ból idézném:</p>
        <p>"Az amerikai történész, John H. White Jr. így írt a gőzmozdonyokról: "Itt ez a gépezet, amelynek szó szerint tűz lángol a gyomrában. Hatalmas robajjal, harangozva és fütyülve dübörög végig a síneken. Súlyos és nehézkes masina, egy azonban nem kétséges: magabiztosan és félelem nélkül törtet előre. Nincs más rossz szokása, mint az ivás és a füstölés. Aligha csoda hát, hogy ezrek csábulnak el a gőzmozdony igézetétől és erejétől."</p>
        <p>Csakugyan rengetegen akadtak, akiket rabul ejtett a gőzmozdony varázsa, amely még napjainkban is töretlen, s nemcsak a múlt miatt érzett könnyes nosztalgia miatt. A gőzmozdony egyike azon kevés gépezeteknek, amelyek sajátságos módon érzésekkel és karakteres személyiséggel bírnak, és ez már a kezdetek kezdetétől megmozgatta csodálói képzeletét, pedig akkoriban ennek a szárazföldi közlekedési eszköznek legfeljebb egyetlen őse lehetett: a felhúzható egér. Akadtak, akik ellenségesen viszonyultak hozzá, másokat eltöltött a rettegés, ám a legtöbben mégis kedvező színben látták, és a gőzkorszak első napjaitól kezdve szeretettel, "vasparipaként" emlegették.</p>
        <p>1804-re a gőzgép már közel egy évszázada az iparosodás jól ismert és elfogadott vívmányának számított, néhány úttörő szellemű vállalkozónak már a hajók mozgatására is sikerült rábírnia, ám a szárazföldön – leszámítva egy-két, közúti járművekkel végzett kísérletet – megmaradt röghöz kötött állapotban, szivattyúkat és más gépezeteket működtetett. Szárazföldön egyetlen önjáró gőzgép sem vontatott terhet 1804 februárjáig, ekkor azonban Samuel Homfray a dél-walesi Penydarren Vasműtől 500 guinea-ben fogadott arra, hogy a gőzhajtású mozgó gépezet, amelyet a cornwalli Richard Trevithick állított üzembe a vasmű bányavasútján, 10 tonna terhet fog elvontatni az egymástól kevesebb mint 10 mérföldre, azaz 16 kilométerre fekvő Penydarren és Abercynon között. Homfray megnyerte a fogadást. A lokomotív – a világ első sínen közlekedő mozgó gőzgépe – négy óra és öt perc alatt tette meg az utat a nyersvassal teli kocsikkal és az azokon csüngő hetven érdeklődővel. A rideg öntöttvas sínek széttöredeztek és megrepedtek a mozdony kerekei alatt, s ezért Penydarren még további harminc évig kitartott a lóvontatás mellett, Trevithick mozdonya mégis irányt mutatott, még ha nem is lett közvetlen őse a későbbi lokomotívoknak. Maga Trevithick 1833-ban, koldusszegényen halt meg, úttörő mozdonyai idejétmúlttá váltak, ám a gőzvasút ekkorra már beépült a mindennapokba.</p>
        <p>A vasút már nem sokkal a szerény angliai kezdetek után közkinccsé vált, a XIX. századi európai és amerikai mérnökök, befektetők egyaránt hozzájárultak nagy ívű fejlődéséhez. Az első mozdonyfejlesztő mérnökök mindenekelőtt gyakorlatiasan gondolkodtak – még ha akadtak köztük igazi látnokok is -, és így is kellett tenniük, hiszel új területen dolgoztak, ahol a régi megoldásokat igazították a megváltozott igényekhez, miközben óhatatlanul egyre újabb, megoldásra váró problémákba botlottak. Olykor a mérnökök a La Manche-csatorna, sőt az Atlanti-óceán két partján egyszerre, mégis egymástól függetlenül jutottak ugyanarra a következtetésre – a francia Marc Séguin ugyanakkor dolgozta ki a többcsöves kazánt, amikor az angol Henry Booth fölvetette az elképzelést Robert Stephensonnak. Egy másik francia, Henri Giffard a gőzsugár-szivattyút találta fel, míg a belga Alfred Belpaire és Egide Walschaerts a továbbfejlesztett tűzszekrényt, illetve vezérművet alkotta meg. John Jervis és Joseph Harrison amerikai mérnökök a forgózsámolyról és a hatékony felfüggesztésről gondoskodtak, eközben egy másik amerikai, George Westinghouse megoldotta a mozgó vonat automatikus fékezésének problémáját. Az Oroszországban dolgozó skót James Urquhart elsőként fejlesztette ki az olajüzemű gőzmozdonyt, míg a német Wilhelm Schmidt az első igazán hatékony gőztúlhevítőt dolgozta ki. Évtizedekkel korábban, amikor a sínekre tévedt csordák még súlyos problémát jelentettek, egy angol feltalálta a gőzsípot. A XIX. század végére már minden új gőzmozdony számos olyan műszaki jellemzőt ötvözött magába, amely más országokból származott – bármennyire is britnek, osztráknak vagy amerikainak tűnt kívülről.</p>
        <p>A mozdonytervezés öt nagy "iskolája" alakult ki: a brit, az amerikai, a francia, a német és az orosz. Egyes szakértők tovább tágítják a kört, példaként hozzák fel az 1880-as és 1920-as évek között Ausztriában épült mozdonyok jellegzetességeit, vagy éppen a belga modellek megkülönböztető stílusjegyeit – mégis az első öt nemzet minden társánál nagyobb hatást gyakorolt a fejlődésre, befolyásolta sok más ország gőzmozdonyiparát, és az 1950-es évekig valamennyi épített új típusát – habár az Egyesült Államok valamivel hamarább hagyott fel a gyakorlattal. Az orosz befolyás erősen érvényesült Kínában, a gőzvontatás utolsó fellegvárában is. Sok ország – mint Spanyolország, Ausztrália, Csehszlovákia, Dél-Afrika vagy Japán – két vagy akár több "iskola" hagyományaiból is merített, miközben a helyi igények figyelembevételével, a tervezők ízlésének és elképzeléseinek megfelelően önálló módosításokat is alkalmazott.</p>
        <p>Ma már lehetetlen lenne kiszámítani, összesen hány gőzmozdony épült. Az iparvasutakra, mezőgazdasági használatra, illetve keskeny nyomtávra gyártott lokomotívokkal együtt a szám alighanem a háromszázezret is meghaladja. Napjainkra a gőzvontatás korának már a világ valamennyi részén leáldozott, ám a "vasparipa" iránt érzett szeretet nem múlt el. A vasúti múzeumok, a turistákat szállító "műemlékvasutak" és a vasútbaráti társaságok töretlen népszerűségnek örvendenek. Jóllehet számos nagyszerű mozdony ma már csak emlék, amely legfeljebb a könyvkötetek lapjain elevenedik meg, sok más típus fennmaradt, s még az űrsiklók korában is képes ámulattal és izgalommal eltölteni a szemlélőt."</p>
      </div>
</div>

</body>
</html>