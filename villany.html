<!DOCTYPE html>
<html lang="hu">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Sabee világa – Villamos mozdonyok</title>
  <link rel="stylesheet" href="/lib/bootstrap-4.5.0-dist/css/bootstrap.min.css">
  <link rel="stylesheet" href="css/style.css">
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
  <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
</head>

  <body>
    <nav class="navbar navbar-expand-lg navbar-dark bg-dark">
      <a class="navbar-brand" href="/index.html">Sabee világa</a>
      <button class="navbar-toggler" type="button" data-toggle="collapse" data-target="#navbarSupportedContent"
        aria-controls="navbarSupportedContent" aria-expanded="false" aria-label="Toggle navigation">
        <span class="navbar-toggler-icon"></span>
      </button>
      <div class="collapse navbar-collapse" id="navbarSupportedContent">
        <ul class="navbar-nav mr-auto justify-content">
          <li class="nav-item">
            <a class="nav-link" href="/index_hun.html">Rólam</a>
          </li>
          <li class="nav-item dropdown active">
            <a class="nav-link dropdown-toggle" href="#" id="navbardrop" data-toggle="dropdown">Vasút</a>
            <div class="dropdown-menu">
              <a class="dropdown-item" href="vasuttortenet.html">Vasúttörténet</a>
              <a class="dropdown-item" href="gozos.html">Gőzmozdonyok</a>
              <a class="dropdown-item" href="villany.html">Villamos mozdonyok</a>
              <a class="dropdown-item" href="dizel.html">Dízelmozdonyok</a>
              <a class="dropdown-item" href="motorvonatok.html">Motorvonatok</a>
              <a class="dropdown-item" href="vasutifotoim.html">Vasúti fotóim</a>
            </div>
          </li>
          <li class="nav-item">
            <a class="nav-link" href="/zene.html">Zene</a>
          </li>
          <li class="nav-item">
            <a class="nav-link" href="#">Dalszövegek</a>
          </li>
          <li class="nav-item">
            <a class="nav-link" href="#">Játékok</a>
          </li>
        </ul>
      </div>
    </nav>
    <div class="vasut"> 
    <div class="vasutheader">Villamos mozdonyok</div>
    <div class="vasuttext">
      <p>A villamos mozdonyok rövid történetét egyik kedvenc könyvemből, a <i>Mozdonyok és vonatok enciklopédiájá</i>ból
        idézném:</p>
      <p>„A villamosság vasúti üzemben történő alkalmazása a legkorábbi időktől foglalkoztatta a mérnököket. 1835-ben
        Strattingh és Becker holland feltalálók kísérletet tettek egy akkumulátorról hajtott kéttengelyes vasúti jármű
        megépítésére. 1837-ben Thomas Davenport az USA-beli Vermontban miniatűr nyomtávú kísérleti vasútpályát hozott
        létre, amelyen egy villamos mozdonyt üzemeltetett, míg 1842-ben Robert Davidson már egy szabványos nyomtávú,
        akkumulátoros hajtású mozdonyt tesztelt a skóciai Edinburghi és Glasgow-i Vasútvonalon. Ezek a korai kísérleti
        modellek nem rendelkeztek kellő teljesítménnyel, ám hamarosan ez az akadály is elhárult, amikor az olasz Antonio
        Pacinotti az 1860-as években feltalálta a dinamót.</p>
      <p>Ennek ellenére a nagy teljesítményű belső égésű motorok megjelenéséig egy lokomotív sem gerjeszthetett vagy
        tárolhatott elég villamos áramot ahhoz, hogy a könnyű tolatómunkákon kívül bármilyen más feladatot elláthasson,
        kézenfekvő megoldásként kínálkozott hát, hogy a motor meghajtásához szükséges energiát kívülről, a harmadik sín
        vagy a felsővezeték közvetítésével juttassák a mozdonyhoz, így elegendő helyet használhattak fel a nagy
        teljesítményű villamos motorok elhelyezésére. 1879-ben az úttörő német mérnök, Werner von Siemens megépítette
        parányi, 3 lóerős (2,2 kW-os) villamos mozdonyát, valamennyi modern villamos mozdonytípus ősét, amelyet ma
        Münchenben őriznek. A villamos vontatás tiszta, hatékony és csöndes, a villamos mozdonyok azonban drágák és
        folyamatos energiaellátást igényelnek, akár harmadik sínről, akár felsővezetékről. Mindez kezdetben hatalmas
        tőkebefektetéseket tett szükségessé, amit sok vasúttársaság és állami vasúthálózat nem engedhetett meg magának.
        Az első villamos mozdonyok így a különleges vasutakon üzemeltek: a megoldást sokáig a hosszú alagutakkal és a
        meredek emelkedőkkel tagolt hegyi vonalakon alkalmazták. A villamos vonatok alkalmasak voltak a „földalatti”
        vasutak céljaira, az első villamosított vonal, a City és Dél-London 1890-ben nyílt meg harmadik sínes
        energiaellátással, majd a példát a Baltimore-i és Ohiói Vasút felsővezetékes vonalai követték 1894–95-ben. Az
        elsővárosi vonalakat üzemeltető vasúttársaságok körében a nagy vonóerő és a jó gyorsulás tette népszerűvé a
        villamos mozdonyokat. Habár a technológia elsőként a városi villamosokon jelent meg, amelyek tönkretettek számos
        elővárosi vasúttársaságot, a villamos vontatás monopolhelyzetbe került a helyiérdekű és elővárosi vonalakon. A
        villamos energiát több különböző formában alkalmazták, s bár elsőként az egyenáramot használták, a váltakozó
        áram már 1899-ben megjelent a svájci Burgdorf–Thun hegyi vasúton. Eleinte ezt háromfázisú formában használták,
        ami két vagy három munkavezetéket igényelt (ahol két munkavezetéket használtak, ott a sínpálya szolgált harmadik
        vezetőként). A német Siemens/AEG villamos sínbuszai 1903-ban már 200 km/h-s sebességet értek el. A fejlődés
        újabb meghatározó előrelépésére 1905-ben, az egyfázisú váltakozó áram bevezetésével került sor – az elsőként a
        svájci Oerlikon által alkalmazott megoldás immár csak egy munkavezetéket igényelt.</p>
      <p>1918-ra Európa és az Egyesült Államok területén már számos villamosított vasútvonal üzemelt, köztük olyan
        hosszú távú vonalak is, mint a New York–New Haven fővonal, vagy a Svédország északi felében kiépített
        ércszállító vonalak első pályaszakaszai. Az alkalmazott feszültség- és periódusértékek 1918-tól egyre inkább
        szabványosság váltak, bár az egyes nemzetek ragaszkodtak a maguk megoldásaihoz. Franciaország, Nagy-Britannia és
        Hollandia 1500 voltos egyenáramot használt (bár nem szabad elfeledkezni a kiterjedt brit 600 voltos harmadik
        sínes hálózatról sem). Németország és a skandináv országok a 15 000 voltos és 16,667 Hz-es egyfázisú váltakozó
        áramot hasznosították. Belgium, Olaszország, Oroszország és Spanyolország a 3000 voltos egyenáramot választotta.
        Az áramellátást a legtöbb helyen külön villamosenergia-ellátó hálózatról biztosították. Az 1920-as években Kandó
        Kálmán magyar mérnök olyan rendszert dolgozott ki, amely egyfázisú és 50 Hz-es váltakozó árammal üzemelt, s
        miután ez ipari szabványnak számított, nem volt szükség külön vasúti erőműre, s nem kellett a rendszerbe iktatni
        áramátalakító-állomásokat sem. Az 1970-es évekre Nagy-Britanniában, Franciaországban, Törökországban és
        Indiában, s számos japán vonalon ez számított a vasúti villamosenergia-ellátás szabványának, bár már országokban
        (elsősorban Németországban és Svédországban) 15 kV-os és 16,667 Hz-es váltakozó áramot használtak, és
        Olaszország is kitartott a 3000 voltos egyenáram mellett. Így olyan villamos mozdonyok és többrészes
        motorvonatok születtek, amelyek az eltérő villamosítási rendszerű pályákon is üzemelhettek.</p>
      <p>A villamos vontatás igazi fellendülése 1945 után következett be, amikor számos európai országnak orvosolnia
        kellett a háborús károkat és újjá kellett építenie súlyosan károsodott vasúthálózatát, míg másutt a vízi- és
        atomerőművekből, vagy a fosszilis tüzelőanyagok elégetésével nyert hazai termelésű villamos energiát kívánták
        felhasználni. A fejlődés a többrészes személyvonatok terén volt szembeötlő, emiatt visszaesett az igény a
        személyvonati mozdonyok iránt. Ezután már sok mozdonyt alkalmaztak olyan ingavonatokon, ahol a szerelvény végét
        egy másik hajtó egységgel zárták le, mint a svájci és német Pendelzugokon, vagy a brit InterCity járatokon.
        Miután nehéz villamos berendezéseket, köztük transzformátorokat is el kellett helyezni (rendszerint a padlószint
        alá függesztve), a villamos motorvonatok tervezése komoly kihívást jelentett, hiszen a nagy teljesítményt tágas
        utastérrel, csöndes üzemmel, erős konstrukcióval és nagy üzemi sebességgel kellett ötvözni. Egy modern
        motorkocsi ma akkora teljesítménnyel üzemel és akkora vonóerőt fejt ki, mint egy közepes teljesítményű mozdony,
        míg egy 10 kocsis nagy sebességű vonat két hajtóegységének teljesítménye eléri a 8450 lóerőt (6300 kW-ot), ami
        lehetővé teszi, hogy a 400 tonnás szerelvényt 300 km/h sebességgel vontassa. A villamos vontatás sajátos
        tulajdonságai (amelyek 1903-ban mutatkoztak meg, s az 1930-as és 1950-es években az olasz és francia
        sebességrekorderek révén nyertek igazolást) lehetővé tesznek ilyen teljesítményt, és alapjaiban formálják át a
        vasúti szolgáltatást számos olyan vonalon, ahol a városközponttól városközpontig mért menetidők terén a vasút
        versenyben szállhat a légi közlekedéssel. A japán Honsút és Hokkaidót, s a Franciaországot és Angliát
        összekapcsoló hosszú tengeralatti alagutakban csak villamos vonatok üzemelhetnek. Máris előrehaladott kísérletek
        folynak a mágneses lebegtetésű vasutakkal, amelyek teljesen leszámolnak mind a kerékabronccsal, mind a
        hagyományos vasútpályával, ám az is nyilvánvaló, hogy a villamos vontatásban rejlő óriási lehetőségeket még
        korántsem sikerült teljesen kiaknázni."</p>
      </div>
    </div>
  </body>

</html>