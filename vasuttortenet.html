<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sabee világa – Vasúttörténet</title>
    <meta charset="UTF-8">
  <meta name="viewport" content="width=device-width, initial-scale=1.0">
  <title>Sabee világa - Vasút</title>
  <link rel="stylesheet" href="/lib/bootstrap-4.5.0-dist/css/bootstrap.min.css">
  <link rel="stylesheet" href="css/style.css">
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
  <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
</head>
<body>
    <nav class="navbar navbar-expand-lg navbar-dark bg-dark">
        <a class="navbar-brand" href="/index.html">Sabee világa</a>
        <button class="navbar-toggler" type="button" data-toggle="collapse" data-target="#navbarSupportedContent"
          aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <ul class="navbar-nav mr-auto justify-content">
            <li class="nav-item">
              <a class="nav-link" href="/index_hun.html">Rólam</a>
            </li>
            <li class="nav-item dropdown active">
              <a class="nav-link dropdown-toggle" href="#" id="navbardrop" data-toggle="dropdown">Vasút</a>
              <div class="dropdown-menu">
                <a class="dropdown-item" href="vasuttortenet.html">Vasúttörténet</a>
                <a class="dropdown-item" href="gozos.html">Gőzmozdonyok</a>
                <a class="dropdown-item" href="villany.html">Villamos mozdonyok</a>
                <a class="dropdown-item" href="dizel.html">Dízelmozdonyok</a>
                <a class="dropdown-item" href="motorvonatok.html">Motorvonatok</a>
                <a class="dropdown-item" href="vasutifotoim.html">Vasúti fotóim</a>
              </div>
            </li>
            <li class="nav-item">
              <a class="nav-link" href="/zene.html">Zene</a>
            </li>
            <li class="nav-item">
              <a class="nav-link" href="#">Dalszövegek</a>
            </li>
            <li class="nav-item">
              <a class="nav-link" href="#">Játékok</a>
            </li>
          </ul>
        </div>
      </nav>

  <div class="vasut">     
    <div class="vasutheader">A vasút története
    </div>
  <div class="vasuttext">
    <p>A vasút rövid történetét egyik kedvenc könyvemből, a <i>Mozdonyok és vonatok enciklopédiájá</i>ból idézném:</p>
    <p>"A modern világot meghatározó találmányok között a vasút bizonyosan az elsők között szerepel. A gőzgép már több mint egy évszázada létezett, amikor 1804-ben, immár gőzmozdonyként először vált önjáróvá a szárazföldön. 1825-re a gőzvasút már magára talált, feltűnésével pedig valóban új korszak vette kezdetét – elérkezett a tömegközlekedés, a nagy volumenű teherszállítás, az áru és információ gyors, országos és nemzetközi szintű disztribúciójának kora. A transzkontinentális vasútnak köszönhetően az Egyesült Államok egységes nemzetté kovácsolódhatott, s később ugyanez segítette az orosz forradalom sikerét is. A vasút létfontosságú infrastrukturális eleme lett a kiterjedt afrikai és ausztrál-ázsiai gyarmatbirodalmaknak, Európa egymással rivalizáló nemzetei kezdettől felmérték stratégiai fontosságát. Az új gépezetben rejlő páratlan lehetőségek merész és eredeti gondolatokat ébresztettek a tervezőkben, mérnökökben. Alagutak és viaduktok, kommunikációs- és jelzőberendezések, grandiózus méretű és kialakítású állomásépületek tanúskodnak arról, mennyire megváltoztatta a vasút a mindennapi életet. Az azonos léptékű idő közösségbe tömörítette azokat, akik korábban a maguk ideje vagy éppen a Nap járása szerint éltek, miközben a vasút, ha kevésbé látványos módon is, de átformálta a fémművesség, a statisztika, a fizika és dinamika, a közgazdaság tudományait, puszta létével további kísérletekre és előrelépésekre ösztönzött.</p>
    <p>A vasúti üzem alapját több mint száz éven át a gőzgép jelentette. A szén számított elsődleges tüzelőanyagnak, jóllehet más tüzelőanyagokat is felhasználtak a gőzfejlesztéshez: a fától a porított tőzegig, a cukornád szárától a gyapothulladékig és kukoricacsutkáig, majd az 1890-es évektől egyre fokozottabb mértékben az olajig. A vasút fénykora 1850 és 1920 közé tehető – ebben az időszakban a szárazföldi közlekedést a vonatok uralták. A belső égésű motorok feltalálása, majd közúti forgalomban történő alkalmazása eleinte nem tűnt komoly fenyegetésnek. A villamos vontatást kezdettől lelkesen üdvözölték, főként az olyan, szénben szegény országokban, mint Olaszország. Jóllehet a villamosoknak köszönhetően jó pár gőzüzemű elővárosi vonalat felszámoltak, a villamos vontatás legtöbbször csupán kiegészítette a hagyományos vasutat – mint Franciaországban és Belgiumban. Az első világháború ugyanakkor felgyorsította a gépjárművek és tehergépkocsik fejlesztését, majd miután Henry Ford az 1920-as években általánossá tette a gépsorokat és elérhetővé az olcsó gépkocsikat, az ipari országokban a közúti szállítás a vasút komoly vetélytársává nőtte ki magát. A vasút a maga eszközeivel harcolt a dominanciáért: új megoldásokat adoptált és még nagyobb, még hatékonyabb gőzmozdonyokat állított üzembe. Ez a folyamat sehol sem zajlott oly szembeötlően, mint az Egyesült Államokban, ahol még akkor is gigászi méretű gőzmozdonyok születtek, amikor a gőzvasút fényét már rég elhomályosította a modern dízel-villamos mozdonyok ragyogása.</p>
    <p>Az 1950-es évekre a gőzvontatás napja már végérvényesen leáldozott. A villamos- és dízelmozdonyok nagyobb teljesítményt és jobb kihasználtságot tettek lehetővé, miközben takarékoskodtak mind az energiával, mind az üzemi költségekkel, kisebb mértékben szennyezték a levegőt, és nem gyújtották fel a növényzetet a vasútvonalak mentén. Maga a mozdony is egyre kisebb szerepet kapott a személyvonatok élén, amint a saját meghajtással rendelkező motorkocsik és -vonatok nemcsak a helyi, de a távolsági vonalakról is kiszorították a hagyományos szerelvényeket. A legtöbb országban ennek ellenére továbbra is a vasút válságáról beszéltek. A forgalom erősen visszaesett, amint a jó minőségű autóutak és a repülőgépek egyre több utast hódítottak el. Csak Indiában és Kínában maradt a vasút a közlekedés legfontosabb eszköze, s ezekben az országokban üzemben maradtak a gőzmozdonyok is, ám a XX. század második felére a helyzet ismét megváltozott. A vasút, a közlekedés világának Csipkerózsikája felébredt álmából, és szebbnek mutatkozott, mint valaha. A forgalmi dugók világszerte súlyos problémákat okoztak, miközben a környezet megóvásáért a vasútban a tiszta és hatékony energiafelhasználás mintaképét látták. Az új technológiák még azt is lehetővé tették, hogy a közepes távú, nagyvárosok közti viszonylatokon a vasút felvegye a versenyt a légi közlekedéssel. Az új, nagy sebességű vasutak építésében Franciaország és Japán járt az élen. Számítógépek segítettek abban, hogy a vasúti teherszállítás versenyképes lehessen a közúti fuvarozással. Hatalmas mérnöki vállalkozások – mint az országokon átívelő dán-svéd, brit-francia vagy japán hidak, alagutak – alapultak a vasút használatán. Az újonnan épült iparvasutakon, köztük a nyugat-ausztráliai ércbányákat a kikötőkkel összekapcsoló vonalakon roppant tömegű és kilométernyi hosszú tehervonati szerelvények közlekednek. A gyors tranzitvonalak a repülőtereket többek között olyan nagyvárosokkal kapcsolják össze, mint London, Oslo vagy Hongkong.</p>
    <p>Nem lehet kétséges, hogy a vasút jövője legalább olyan ígéretes, mint amennyire lenyűgöző a múltja. A világ első gőzmozdonyaitól kezdve a mágneses lebegtetésű vasutakkal jelenleg is végzett kísérletekig – amelynek eredményeként a vasúti üzemben leszámolhatunk az ember egyik legnagyobb vívmányával, a kerékkel – kevesebb mint kétszáz esztendő telt el."</p>
  </div>
</div> 
</body>
</html>